---
layout: posts/post-boxed
title: "Program „Mała książka – wielki człowiek”, czyli rozbudzanie czytelniczej pasji"
date: 2025-11-17 00:00:00 +0000
shoper_id: 1934
slug: program-mala-ksiazka-wielki-czlowiek-czyli-rozbudzanie-czytelniczej-pasji-1934
post_image: "https://sklep5435072.homesklep.pl/userdata/public/assets/aktualnosci/2025/Przywitanie%20lata%201.jpg"
categories: [Aktualności]
---
<p>30 października br. w Warszawie odbyła się konferencja prasowa zapowiadająca tegoroczną odsłonę programu „Mała książka – wielki człowiek”. Uczestniczyli w niej: Marta Cienkowska, ministra kultury i dziedzictwa narodowego, Grzegorz Jankowicz, dyrektor Instytutu Książki, Agnieszka Rasińska-Bóbr, zastępczyni dyrektora Instytutu Książki ds. programowych oraz Joanna Piekarska, prezeska Polskiej Sekcji IBBY.</p>
<p>Już od ośmiu lat Instytut Książki wyposaża dzieci w bezpłatne wyprawki czytelnicze. W tym roku po raz pierwszy tytuły, które trafią do przedszkolaków wyłoniono w trybie konkursowym. Są to:</p>
<ul>
<li>Marta Kopyt, „Rita i koń”, Wydawnictwo Muchomor;</li>
<li>Maria Dek, „Przywitanie Lata”, Wydawnictwo Bernardinum;</li>
<li>Martyna Skibińska, „Bobuś”, il. Jacek Ambrożewski, Wydawnictwo Dwie Siostry.</li>
</ul>
<p>Program „Mała książka – wielki człowiek” obejmuje swoim zasięgiem 90% szpitali, 91% bibliotek publicznych oraz wszystkie szkoły podstawowe w kraju. To największy w Europie program bookstartowy, którego siła tkwi w ciągłości i konsekwencji działań. Corocznie książki trafiają do średnio 200 tys. niemowlaków, 150 tys. przedszkolaków oraz 450 tys. pierwszoklasistów. Od początku funkcjonowania programu dzieciom przekazano ponad 6 milionów książek.</p>
<p>Więcej nt. tegorocznej edycji programu „Mała książka – wielki człowiek”:</p>
<p><a href="https://www.instytutksiazki.pl/aktualnosci/mala-ksiazka-wielki-czlowiek-2025/">https://www.instytutksiazki.pl/aktualnosci/mala-ksiazka-wielki-czlowiek-2025/</a></p>
<p>Więcej nt. inauguracji nowej odsłony kampanii „Mała książka – wielki człowiek”:</p>
<p><a href="https://www.gov.pl/web/kultura/inaugurujemy-nowa-odslone-kampanii-mala-ksiazka---wielki-czlowiek">https://www.gov.pl/web/kultura/inaugurujemy-nowa-odslone-kampanii-mala-ksiazka---wielki-czlowiek</a></p>
<p></p>
<p> </p>
<p> </p>
<p> </p>
